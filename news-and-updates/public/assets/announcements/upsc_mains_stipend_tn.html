
<!DOCTYPE html>
<html lang="ta">
<head>
  <meta charset="UTF-8">
  <title>UPSC முதன்மைத் தேர்வு 2025 – உதவித்தொகை வழங்கும் நிகழ்வு</title>
</head>
<body>

<h3>UPSC முதன்மைத் தேர்வு 2025 – உதவித்தொகை வழங்கும் நிகழ்வு</h3>

<p>சைதை துரைசாமியின் மனிதநேய அறக்கட்டளையின் சார்பில் UPSC முதன்மைத் தேர்வு எழுத இருக்கும் 340-க்கும் மேற்பட்ட தேர்வர்களுக்கு உதவித்தொகை வழங்கும் நிகழ்வு நடைபெற்றது.</p>

<p><strong>நாள் : 16.07.2025</strong></p>

<p>2005ஆம் ஆண்டு தொடங்கப்பட்ட மனிதநேய அறக்கட்டளை சமூக மற்றும் பொருளாதார நிலையில் பின்தங்கிய மக்களுக்கு உதவும் நோக்குடன் செயல்பட்டு வருகிறது. சாதி, மத பேதமின்றி அனைத்துத் தரப்பு மக்களும் பயன்பெறும் வகையில் பல்வேறு சமூகப் பணிகளை செய்து வருகிறது.</p>

<p>கடந்த 20 ஆண்டுகளில் மனிதநேய இலவச IAS பயிற்சி மையத்தில் பயிற்சி பெற்ற 4,420-க்கும் மேற்பட்ட மாணவ–மாணவியர்கள் IAS, IPS, IFS, IRS, இந்திய வனத் துறை, TNPSC Group I, II, IIA, Sub-Inspector, AE உள்ளிட்ட பல்வேறு உயர் பதவிகளில் தேர்ச்சி பெற்று பணியாற்றி வருகின்றனர்.</p>

<p>UPSC முதல்நிலைத் தேர்வு முடிவுகள் 11.06.2025 அன்று வெளியாகி, முதன்மைத் தேர்வு 22.08.2025 அன்று தொடங்கவுள்ளது.</p>

<p>இந்த முதன்மைத் தேர்வுக்கு தகுதி பெற்ற 340-க்கும் மேற்பட்ட தேர்வர்கள் 16.07.2025 காலை 9:30 மணிக்கு சென்னை மனிதநேய அலுவலகத்தில் நடைபெற்ற நிகழ்வில் கலந்துகொண்டு ரூ.15,000 வீதம் உதவித்தொகையை பெறினர்.</p>

<p>இந்த நிகழ்வில் ஓய்வு பெற்ற காவல்துறை தலைவர் திரு. அலெக்சாண்டர் மற்றும் மனிதநேய அறக்கட்டளையின் நிறுவனத தலைவர் திரு. சைதை துரைசாமி அவர்கள் பங்கேற்று தேர்வர்களுடன் கலந்துரையாடி ஊக்கமளித்தனர். தேர்வர்கள் தேர்வு காலத்தில் கடைபிடிக்க வேண்டிய நேர மேலாண்மை, உடல் நலம் மற்றும் மனநலம் பேணுதல் குறித்த ஆலோசனைகளை வழங்கினர்.</p>

<p>மேற்கண்ட தகவலை மனிதநேய அறக்கட்டளையின் நிறுவன தலைவர் திரு. சைதை துரைசாமி அவர்கள் தெரிவித்துள்ளார்.</p>

</body>
</html>
