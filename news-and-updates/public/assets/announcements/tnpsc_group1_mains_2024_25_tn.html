
<!DOCTYPE html>
<html lang="ta">
<head>
  <meta charset="UTF-8">
  <title>TNPSC Group I Mains Result 2024–25</title>
</head>
<body>

<h3>TNPSC Group I முதன்மைத் தேர்வு 2024–25 – தேர்வு முடிவு</h3>

<p>தமிழ்நாடு அரசு பணியாளர் தேர்வாணையம் (TNPSC) நடத்தும் 2024–25 குரூப்-I முதன்மைத் தேர்வில் 8 மாணவியர்களும் 9 மாணவர்களும் என மொத்தம் 17 மாணவர்கள் வெற்றி பெற்றுள்ளனர்.</p>

<p><strong>நாள் : 14.03.2025</strong></p>

<p>மனிதநேய அறக்கட்டளை 2005ஆம் ஆண்டு தொடங்கப்பட்டு சமூக மற்றும் பொருளாதார நிலையில் பின்தங்கிய மக்களுக்கு உதவும் நோக்குடன் செயல்பட்டு வருகிறது. சாதி, மத பேதமின்றி பல்வேறு சமூகப் பணிகளை செய்து வருகிறது.</p>

<p>கடந்த 19 ஆண்டுகளில் மனிதநேய இலவச IAS பயிற்சி மையத்தில் பயிற்சி பெற்ற 4000-க்கும் மேற்பட்ட மாணவ–மாணவியர்கள் IAS, IPS, IFS, IRS, இந்திய வனத் துறை, TNPSC Group I, II, IIA, Sub‑Inspector, AE உள்ளிட்ட பல்வேறு உயர்பதவிகளில் தேர்ச்சி பெற்று பணியாற்றி வருகின்றனர்.</p>

<p>கொரோனா பெருந்தொற்று காரணமாக ஏற்பட்ட கல்வி இடைவெளியை நீக்கும் வகையில் UPSC மற்றும் TNPSC தேர்வுகளுக்கான இணையவழி பயிற்சிகள் வழங்கப்பட்டு வருகின்றன.</p>

<p>TNPSC Group I தேர்விற்கான 90 காலியிடங்களுக்கு 28.03.2024 அன்று அறிவிப்பு வெளியிடப்பட்டு, முதல்நிலைத் தேர்வு 13.07.2024 அன்று நடைபெற்றது. இதன் முடிவுகள் 02.09.2024 அன்று வெளியிடப்பட்டன.</p>

<p>முதன்மைத் தேர்வு 10, 11, 12, 13.12.2024 தேதிகளில் நடைபெற்றது. அதன் முடிவுகள் 14.03.2025 அன்று வெளியிடப்பட்டன. இதில் மொத்தம் 17 மாணவ, மாணவியர்கள் தேர்ச்சி பெற்றுள்ளனர்.</p>

<p>முதன்மைத் தேர்வில் தேர்ச்சி பெற்ற அனைவருக்கும் இலவசமாக மாதிரி நேர்முகத் தேர்வு பயிற்சி, மாதிரி நேர்முகத் தேர்வு செயல்பாடுகள் மற்றும் நடப்பு நிகழ்வுகளின் தொகுப்பு கையேடுகள் வழங்கப்படும்.</p>

<p>மேற்கண்ட தகவலை மனிதநேய அறக்கட்டளையின் நிறுவனத் தலைவர் திரு. சைதை துரைசாமி அவர்கள் தெரிவித்துள்ளார்.</p>

</body>
</html>
