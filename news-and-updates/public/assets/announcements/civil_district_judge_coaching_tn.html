
<!DOCTYPE html>
<html lang="ta">
<head>
  <meta charset="UTF-8">
  <title>சிவில் & மாவட்ட நீதிபதி இலவச முதல்நிலை பயிற்சி 2025–26</title>
</head>
<body>

<h3>சிவில் & மாவட்ட நீதிபதி இலவச முதல்நிலை பயிற்சி 2025–26</h3>

<p>தமிழ்நாடு மற்றும் புதுச்சேரி பார் கவுன்சில் மனிதநேயம் இலவச IAS கல்வியகத்துடன் இணைந்து, தமிழ்நாடு அரசு பணியாளர் தேர்வாணையம் நடத்தும் சிவில் நீதிபதி மற்றும் உயர்நீதிமன்றம் நடத்தும் மாவட்ட நீதிபதி முதல்நிலைத் தேர்வுகளுக்கான இலவச பயிற்சி வகுப்புகள் நடத்தப்பட உள்ளன.</p>

<p><strong>நாள் : 16.08.2025</strong></p>

<p>2005ஆம் ஆண்டு தொடங்கப்பட்ட மனிதநேய அறக்கட்டளை சமூக மற்றும் பொருளாதார நிலையில் பின்தங்கிய மக்களுக்கு உதவும் நோக்குடன் செயல்பட்டு வருகிறது.</p>

<p>இதுவரை, சிவில் நீதிபதியாக 267 பேரும், மாவட்ட நீதிபதியாக 9 பேரும், அரசு உதவி குற்றவியல் வழக்கறிஞராக 22 பேரும் என மொத்தம் 298 பேர் இந்த இலவச பயிற்சியின் மூலம் பணியில் உள்ளனர்.</p>

<p>இந்த பயிற்சியில் கலந்து கொள்ள விரும்பும் வழக்கறிஞர்கள் முதலில் www.mntfreeias.com என்ற இணையதளத்தில் கட்டாயமாக பதிவு செய்ய வேண்டும். பின்னர் மனிதநேயம் கட்டணமில்லா IAS கல்வியக அலுவலகத்தில் விண்ணப்பப் படிவத்தை நேரில் சமர்ப்பிக்க வேண்டும்.</p>

<h4>தகுதிகள்:</h4>
<ul>
<li>சிவில் நீதிபதி: குறைந்தது 3 ஆண்டுகள் வழக்கறிஞர் அனுபவம்</li>
<li>மாவட்ட நீதிபதி: குறைந்தது 7 ஆண்டுகள் வழக்கறிஞர் அனுபவம்</li>
</ul>

<p>பயிற்சி வகுப்புகள் 21.08.2025 முதல் காலை மற்றும் மாலை நேரங்களில் நடைபெறும் என தமிழ்நாடு மற்றும் புதுச்சேரி பார் கவுன்சில் தலைவர் திரு. பி.எஸ். அமல்ராஜ் மற்றும் மனிதநேய அறக்கட்டளையின் நிறுவனர் திரு. சைதை துரைசாமி அவர்கள் தெரிவித்துள்ளனர்.</p>

</body>
</html>
