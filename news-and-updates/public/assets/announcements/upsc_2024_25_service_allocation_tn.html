
<!DOCTYPE html>
<html lang="ta">
<head>
<meta charset="UTF-8">
<title>UPSC குடிமையியல் தேர்வு 2024–2025 – சேவை ஒதுக்கீடு</title>
</head>
<body>

<h3>UPSC குடிமையியல் தேர்வு 2024–2025 – சேவை ஒதுக்கீடு</h3>

<p>2024 - 2025 குடிமையியல் தேர்வில் (Civil Services Exam) மனிதநேயத்தில் பயின்ற 35 பேரில், 23 மாணவர்களும், 12 மாணவியர்களும் வெற்றி பெற்றுள்ளனர்! இவர்களில் 9 பேர் (IAS) பதவிக்கும், 1 பேர் (IFS) பதவிக்கும், 2 பேர் (IPS) பதவிக்கும், 9 பேர் (IRS – IT & C & IT) பதவிக்கும் என 31 பேருக்கு பணிகள் ஒதுக்கீடு செய்யப்பட்டுள்ளது. 4 பேருக்கு பணி ஒதுக்கீடு நிலுவையில் வைக்கப்பட்டுள்ளது.</p>

<p><strong>நாள் : 06.08.2025</strong></p>

<p>“மனிதநேயம் ஐஏஎஸ் கட்டணமில்லா கல்வியகம்” மூலம், தமிழகத்தைச் சேர்ந்த அனைத்துத் தரப்பு மாணவ-மாணவியர்களும் இந்திய அளவில் உயர்பதவிகளான ஐஏஎஸ், ஐபிஎஸ் போன்றவற்றிற்கு தேர்வு செய்யப்பட வேண்டுமென்கிற உயர்ந்த நோக்கோடு கடந்த 20 ஆண்டுகளில் ஐ.ஏ.எஸ், ஐ.பி.எஸ், ஐஎப்.எஸ், ஐஆர்எஸ், இந்திய வனத் துறை பணி ஆகிய பதவிகளுக்கும், தமிழ்நாடு அரசு தேர்வாணையம் நடத்தும் குரூப் -I, II, IIA (DC, DSP, DRO, DEO, CTO), SUB-INSPECTOR, A.E (HIGHWAYS, RURAL DEVELOPMENT & PANCHAYAT RAJ, PWD (CIVIL, ELECTRICAL, CJ, DJ, APP) போன்ற பதவிகளுக்கும் இதுவரை 4,420-க்கும் மேற்பட்ட மாணவ–மாணவியர்கள் வெற்றி பெற்று மாநில மற்றும் தேசிய அளவிலும் பல்வேறு உயர் பதவிகளில் உள்ளனர் என்பது குறிப்பிடத்தக்கது.</p>

<p>மத்திய பணியாளர் தேர்வாணையம் ஆண்டுதோறும் ஐ.ஏ.எஸ், ஐ.பி.எஸ், ஐ.எப்.எஸ், ஐ.ஆர்.எஸ் மற்றும் பிற மத்திய அரசு பணிகளுக்கான தேர்வினை நடத்தி வருகிறது. முதல்நிலைத் தேர்வு, முதன்மைத் தேர்வு மற்றும் நேர்முகத் தேர்வு ஆகிய மூன்று நிலைகளை கொண்டது இந்த தேர்வு ஆகும்.</p>

<p>குரூப்-4 (VAO, Junior Assistant - Security, Non Security, Bill Collector - Grade - 1, Field Surveyor, Draftsman, Typist, Steno-Typist) போன்ற பதவிகளில் இதுவரை 42,400-க்கும் மேற்பட்டவர்கள் 219 சாதி பிரிவுகளில் வெற்றி பெற்று பணியில் உள்ளனர்.</p>

<p>மத்திய பணியாளர் தேர்வாணையம் (UPSC) 2024-ம் ஆண்டுக்கான ஐ.ஏ.எஸ், ஐ.பி.எஸ் உள்ளிட்ட மொத்தம் 1056 காலிப் பணியிடங்களை நிரப்பும் பொருட்டு, 14.02.2024 அன்று அறிவிப்பு வெளியிட்டது. முதல்நிலைத் தேர்வில் வெற்றி பெற்று முதன்மைத் தேர்வை எதிர்கொள்ளும் மாணவர், மாணவியர்கள் பட்டியல் வெளியிடப்பட்டது.</p>

<h4>மாணவர்களுக்கு வழங்கப்பட்ட உதவிகள்</h4>
<ol>
<li>முதன்மைத் தேர்வு எழுதும் மாணவ-மாணவியர்களுக்கு மாதாந்திர உதவித்தொகை வழங்கப்பட்டது. முதன்மைத் தேர்வில் தேர்ச்சி பெற்ற அனைத்து மாணவ, மாணவியர்களுக்கும் மாதிரி நேர்முகத் தேர்வுக்கான பயிற்சி, மனிதநேயம் ஐஏஎஸ் கட்டணமில்லா பயிற்சி மையத்தில் இலவசமாக நடத்தப்பட்டது. நேர்முகத் தேர்வுக்கான பயிற்சி வகுப்பில் கலந்து கொண்ட மாணவ, மாணவிகளுக்கு கீழ்க்கண்ட வசதிகள் அனைத்தும் எந்தவித கட்டணமுமின்றி வழங்கப்பட்டது.</li>
<li>நேர்முகத் தேர்வில் பங்கு பெறுபவர்கள் டெல்லி சென்று வருவதற்கு விமான பயணச்சீட்டும், புதுடெல்லியில் தங்குவதற்கான வசதிகளும் செய்து தரப்பட்டது.</li>
</ol>

<p>இந்நிலையில், டெல்லியில் நடைபெற்ற நேர்முகத் தேர்வில் வெற்றி பெற்றவர்களுக்கு 05.08.2025 அன்று பணி ஒதுக்கீடு செய்யப்பட்டுள்ளது. 35 பேரில், 23 மாணவர்களும், 12 மாணவியர்களும் வெற்றி பெற்றுள்ளனர்! இவர்களில் 9 பேர் (IAS) பதவிக்கும், ஒருவர் (IFS) பதவிக்கும், 2 பேர் (IPS) பதவிக்கும், 9 பேர் (IRS – IT & C & IT) பதவிக்கும், 2 பேர் (IRMS) பதவிக்கும், ஒருவர் (IDAS) பதவிக்கும், ஒருவர் (ICLS) பதவிக்கும், ஒருவர் (ICAS) பதவிக்கும், 2 பேர் (IIS) பதவிக்கும், ஒருவர் (IP & TAFS) பதவிக்கும், ஒருவர் (IPoS) பதவிக்கும், ஒருவர் (ITS) பதவிக்கும் ஆகிய பதவிகளுக்கு பணிகள் ஒதுக்கீடு செய்யப்பட்டுள்ளது. மீதமுள்ள 4 பேருக்கு பணி ஒதுக்கீடு நிலுவையில் வைக்கப்பட்டுள்ளது.</p>

<p>பணி ஒதுக்கீடு செய்யப்பட்ட அனைவருக்கும் மனிதநேய அறக்கட்டளையின் நிறுவனத் தலைவர் திரு. சைதை துரைசாமி அவர்கள் வாழ்த்து தெரிவித்துள்ளார்.</p>

</body>
</html>
