
<!DOCTYPE html>
<html lang="ta">
<head>
<meta charset="UTF-8">
<title>TNPSC Group IV Result 2025</title>
</head>
<body>

<h3>TNPSC Group IV Result 2025</h3>

<p>தமிழ்நாடு அரசு பணியாளர் தேர்வாணையம் (TNPSC) நடத்திய 2025-க்கான
குரூப்- IV தேர்வில் மனிதநேயத்தில் பயின்ற 232 க்கும் மேற்பட்ட
மாணவ, மாணவியர்கள் உயர் மதிப்பெண் பெற்று பணி இடஒதுக்கீடு
பெறும் வாய்ப்பை பெற்றுள்ளனர்.</p>

<p><strong>நாள் : 24.10.2025</strong></p>

<p>“மனிதநேய அறக்கட்டளை" கடந்த 2005ஆம் ஆண்டு தொடங்கப்பட்டு சமூக மற்றும் பொருளாதார நிலையில் பின்தங்கிய மக்களுக்கு உதவும் பொருட்டு செயல்பட்டு வருகிறது. சாதி, மத பாகுபாடுமின்றி அனைத்துத் தரப்பு மக்களும் பயன்பெறும் வகையில், பல்வேறு சமூகப் பணிகளைச் செய்து வருகிறது.</p>

<p>தமிழ்நாடு அரசு பணியாளர் தேர்வாணையம் TNPSC தொகுதி–IV தேர்விற்கான 4662 காலி பணியிடங்களுக்கான அறிவிப்பு இந்த ஆண்டு 25.04.2025 வெளியிடப்பட்டது. இந்தப் பணியிடங்களுக்கான தேர்வு 12.07.2025 அன்று நடைபெற்றது. இத்தேர்விற்கான தரவரிசைப்பட்டியல் 22.10.2025 அன்று வெளியிடப்பட்டது.</p>

<p>இத்தரவரிசைப் பட்டியலின் அடிப்படையில் எமது மனிதநேய இணையதளம் வாயிலாக பயிற்சி பெற்று மாதிரி தேர்வு எழுதியவர்களும், இதர போட்டித் தேர்வுகளில் பலமுறை தேர்வு எழுதி வெற்றி வாய்ப்பை இழந்தவர்களும் என மொத்தம் 232-க்கும் மேற்பட்ட மாணவ, மாணவியர்கள் உயர் மதிப்பெண் பெற்று விரைவில் நடக்கவிருக்கும் கலந்தாய்வில் பணி இடஒதுக்கீடு பெறும் வாய்ப்பை பெற்றுள்ளனர்.</p>

<p>மேற்கண்ட தகவலை மனிதநேய அறக்கட்டளையின் நிறுவனத் தலைவர் திரு. சைதை துரைசாமி அவர்கள் தெரிவித்துள்ளார்.</p>
</body>
</html>
