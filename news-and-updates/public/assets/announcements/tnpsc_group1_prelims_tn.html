
<!DOCTYPE html>
<html lang="ta">
<head>
<meta charset="UTF-8">
<title>TNPSC Group I Prelims Result 2025-26</title>
</head>
<body>

<h3>TNPSC Group I Prelims Result 2025-26</h3>

<p>தமிழ்நாடு அரசு பணியாளர் தேர்வாணையம் (TNPSC) நடத்தும் 2025-26-க்கான 
குரூப்- I முதல்நிலைத் தேர்வில் 37 மாணவியர்களும் 30 மாணவர்களும் என 
மொத்தம் 67 மாணவர்கள் வெற்றி பெற்றுள்ளனர். முதன்மைத் தேர்விற்கு பதிவு செய்யும் மாணவர்களுக்கு ஊக்கத்தொகையுடன் கூடிய பயிற்சி அளிக்கப்படும்.</p>

<p><strong>நாள் : 28.08.2025</strong></p>

<p>“மனிதநேய அறக்கட்டளை" கடந்த 2005ஆம் ஆண்டு தொடங்கப்பட்டு சமூக மற்றும் பொருளாதார நிலையில் பின்தங்கிய மக்களுக்கு உதவும் பொருட்டு செயல்பட்டு வருகிறது. சாதி, மத பாகுபாடுமின்றி அனைத்துத் தரப்பு மக்களும் பயன்பெறும் வகையில், பல்வேறு சமூகப் பணிகளைச் செய்து வருகிறது.</p>

<p>தமிழ்நாடு அரசு பணியாளர் தேர்வாணையம் TNPSC தொகுதி–1 தேர்விற்கான 70 காலி பணியிடங்களுக்கான அறிவிப்பு இந்த ஆண்டு 01.04.2025 வெளியிடப்பட்டது. முதல்நிலைத் தேர்வு 15.06.2025 அன்று நடைபெற்றது. இதனைத் தொடர்ந்து 28.08.2025 அன்று தேர்வு முடிவுகள் வெளியிடப்பட்டது. தேர்வு முடிவின்படி, மனிதநேயத்தில் பயிற்சி பெற்ற 67 மாணவ-மாணவியர்கள் தேர்ச்சி பெற்று, முதன்மைத் தேர்வு எழுதும் வாய்ப்பை பெற்றுள்ளனர்.</p>

<p>மனிதநேயத்தில் ஏற்கனவே பயிற்சி பெற்று, பிற அரசு பணிகளில் பணிபுரிந்து வருபவர்களும், கடந்த ஆண்டுகளில் முதன்மைத் தேர்வு மற்றும் நேர்முகத்தேர்வில் பயிற்சி பெற்றவர்களும், இணையதளம் வழியாக பயிற்சி பெற்றவர்களும் என பல்வேறு பிரிவுகளில் இருந்து இம்முறை, 
37 மாணவியரும், 30 மாணவர்களும் ஆக மொத்தம் 67 மாணவர்கள் தேர்ச்சி பெற்றுள்ளனர்.</p>

<h4>ஊக்கத்தொகையுடன் கூடிய முதன்மைத் தேர்வுக்கு பயிற்சி</h4>

<p>மனிதநேய மாணவர்கள் மட்டுமின்றி, முதல்நிலைத் தேர்வில் தேர்ச்சி பெற்ற இதர மாணவர்களுக்கும், முதன்மைத் தேர்விற்கான பயிற்சி ஊக்கத்தொகையுடன் வழங்கப்படும்.</p>

<p>முதன்மைத் தேர்விற்கு தேவையான பாடத்திட்டங்கள் மற்றும் காணொளி வகுப்புகள் இணையதளத்தில் பதிவேற்றம் செய்யப்பட்டுள்ளது. இதன் மூலம் மாணவர்கள் வீட்டிலிருந்தபடியே பயிற்சி பெற முடியும்.</p>

<p>மேற்கண்ட தகவலை மனிதநேய அறக்கட்டளையின் நிறுவனத் தலைவர் திரு. சைதை துரைசாமி அவர்கள் தெரிவித்துள்ளார்.</p>

</body>
</html>
